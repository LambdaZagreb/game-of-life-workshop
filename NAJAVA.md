Dragi naši,

U subotu, 28. dana mjeseca veljače održat ćemo prvu Lambda radionicu. Toga sudbonosnog dana pomoći ćemo vam implementirati "Conway's Game of Life" u jednom od funkcijskih jezika po vašem izboru. Ovaj put u ponudi imamo tri mentora koji će vam pomoći pri rješavanju toga zadatka.

Saša Jurić pomoći će vam da prokužite Elixir i njegovu ugrađenu concurrency semantiku.

Nikola Plejić bit će na raspolaganju ukoliko se odlučite za Clojure i pokušate prožvakati sve te silne S-expressione.

Deni Bertović pružit će vam rame za plakanje ukoliko poželite formalno dokazivu implementaciju te se odlučite za Haskell.

Budući da ovo nije "intro" level radionica imamo nekoliko uvjeta za pristupanje radionici.

Prvi i apsolutni uvjet za pristupanje radionici je da ponesete laptop i da imate pripremljen dev environment. Bez toga nećete imati što raditi na radionici! Malo niže popisane su verzije alata koje trebate ponijeti sa sobom (izaberite samo jedan skup).

(Erlang 17 i Elixir 1) ili (JDK 1.7 i Leiningen 2.5) ili (Haskell/GHC 7.8 i Cabal 1.20)

Upute za postavljanje dev environmenta:

https://github.com/LambdaZagreb/mozak/wiki/Elixir-setup-HOWTO

https://github.com/LambdaZagreb/mozak/wiki/Clojure-setup-HOWTO

https://github.com/LambdaZagreb/mozak/wiki/Haskell-setup-HOWTO

Drugi je uvijet poznavanje osnovnih koncepata funkcijskog programiranja kao što su: rekurzija, leksički scope, closure, higher-order funkcija i sl.

Finalno, prilikom RSVPanja postavljeno je pitanje "U kojem jeziku planirate raditi?" Molimo vas da ga ne ignorirate jer nam je vaš odgovor bitan radi organizacije same radionice.

Nadamo se da ćete nam se pridružiti 28. i da ćete izvući nešto iz zadatka koji smo vam pripremili.
